.. 54 .-

caedentium et caesorum clamorem, cum socii ab hostibus t
non amplius internoscerentur, nullus consilio aut imperiis
locus dabatur. Tunc igitur Germani Napoleonem vinci
posse primum didicerunt; nam antea in Moskica expe·
ditione, utrum armis, an frigoris magnitudine superatus
fuisset ambigi poterat; tunc proelio victus excesserat. Sed
casus omnino miserabilis pugnam diremit. Erat pons in
urbis aditu, flumini impositus, qui maturius quam opor—
tuit a machinatoribus intercisus, magnam labem fecerat.
Eo promiscua fugientium turba delata, aliis, ut fit in
magna trepidatione, alios impellentibus, praecipiti lapsu
in flumine interiit. Nemo rem siccis oculis vidisset. Exau-
diedantur confusae morientium voces, inter galeas et tela
omnis generis, naufraga equorum et virorum corpora
conspiciebantur3 ignavi, strenui‚' ut quisque ceciderat,
iuxta iacebant ; illos gurges hauriebat, hi frustra manus
ad ripam tendebant. Ex fortissimis Poniatowschius, sar·
mata, tot proeliorum superstes, desideratus est3 Magdo-
naldus, inventa salutis via, ad suos se recepit; ceteri vel
ab aquis correpti sunt, vel in hostium manus venerunt.
Huiusmodi Gallorum infortunium insigniorem reddidit
’ foederatorum victoriam, quos innumerabilis praeda cum
captivis et impedimentis, praeter spem locupletavit.

Interea Napoleo cum subsidiis, quae supererant, rece-
ptum maturabat. Bavari, qui a fide pariter desciverant,
Hannovii ad Maenum freti locorum opportunitate, cum

