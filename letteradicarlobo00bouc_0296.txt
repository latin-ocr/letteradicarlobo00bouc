-52-

et nonnulla de pace interdum iacere, quae laboribus fi-
nem impoueret: dein, inclinatis iam rebus, orare, liberius
etiarn monere, ne frustra pugnando, tot decora per sum-
mam virtutem parta, seque et suos in discrimen addu-
ceret. Hos ille mutilo et hianti sermone excipere solebat,
postmodum, si diutius instarent, breviter imperatis quae
in praesentia fieri vellet, nullo addito verbo, a se dimit·
tere. li vero, etsi reluctantes Napoleonis spiritus pluries
fuerant experti, flexurum tamen animum suum spera-
bant, ne tanta belli mole obrueretur. Quid enim, tor-
pente ad tantum periculum Gallia, ipse cum dimidiatis
exercitibus posset‘? Nec enim unus aut alter populusim·
minebat, sed quotquot Europaei nominis sunt, aliis in
aliorum stationem succedentibus. Omnes autem terra
marique navitate superabant Angli, totius expeditionis
auctores et architecti, quorum opera praesertim tot copias
ex interioribus terris emiserant Russi, et cum iis Sveci,
qnos Bernardottius in continentem Germaniam transmi-
serat. Magnum sane fortunae documentum, eum is qui
pro libertate miles suerat, tunc retinendi regni causa,

eos ipsos fines, quos victoriis defenderat, oppugnatum
veniret!

Sed in tanto armorum strepitu conditiones pacis utrin-
que iactari non desierant. Nec enim parvi intererat soe-
deratos hanc spem populis obiicere, ut bellum pacandae
Europae causa susceptum, ipsa necessitate pium, nedum
iustum, videretur. Quare et ante Lipsiensem calamitatem

