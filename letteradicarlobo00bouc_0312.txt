.. 68 ..-

postremo confitens, silentio ab omnibus facto, haec verba
dieitur habuisse. ι Vester modo imperator supremum
iam vos alloquar, commilitones. Spectata virtus fidesque
vestra documento sunt me cum tali milite reluctantem
fortunam vincere adhuc potuisse, nisi certamini finem
imposuissem. Sed satis datum et haustum sanguinis sit;
non ultra vos periculis obiiciam, neque externum bellum
regnandi causa diutius productum, aut civile susceptum -
mihi exprobabit posteritas. Gloriosus erit depositum
quam retentum imperium, si ipse ultro exulando Eu—
ropae quietem, Galliae pacem reddidero. Vos interea, si
nunquam imperatoris vestri poenituit, liberis et nepoti·
bus, narrate quae fortiter simul per tot annos gessimus ;
audiant a vobis Araxen et Nilum, quos superavimus,
horrentia sub frigoribus regna, quae intravimus, Gallici
nominis samam in ultimos barbariae fines propagatam.
Sed patriam pro qua vitam libenter profudissem, in pri--
rnis observate et colite. Quando ita fert cursus rerum
humanarum, hine decedam; sed loeis seiunctus, animo,
qui extra fortunam est, vobis adero, meamque causam
uti decora, vestrae perpetuo devinctam arbitrabor n. Quae
cum commotius dixisset, praebita sibi signa, et aquilas
antea victrices, tunc victas, osculatus: α sic, inquit, vos
omnes osculor, commilitones; lioc pignus esto amoris
erga vos mei ». Tunc milites edito clamore imperatorem
salutare, illacrymari, et undique effusi, dexteram et ge-
nua complecti. Sed ille‚”cunctis frustra quaerentibus,
evanuit. Talis suit Bellaqueensis illa discessio, quam pi-
ctura, muta sed adeo expressa recentioris Galliae poesis,
variis deinde coloribus exhibuit.

